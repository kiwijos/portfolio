---
Title: Design principles analysis
Description: This is my design principles analysis
---

Designprinciper
=======================

Syftet med den här analysen är att dokumentera hur olika webbplatser använder några av de vanligaste designprinciperna, samt diskutera hur dessa principer kan användas för att göra min egen webbplats bättre.

Urval
-----------------------

Valet av webbplatser gjordes utifrån ett par topplistor som jag sökte mig fram till. Jag valde webbplatser som såg designmässigt tilltalande ut och som var tillräckligt annorlunda från varandra. Det borde bli en intressant analys, och förhoppningsvis många bra tips.

Metod
-----------------------

När jag dokumenterar webbplatsernas design är det främst utifrån principerna balans, perspektiv, harmoni, unity, rörelse och variation. Mitt tillvägagångssätt har varit att kolla på webbplatserna med dessa principer i åtanke och att notera vad som dyker upp. 

Resultat
-----------------------

Monika Rimiene
-----------------------
<picture>
    <source
    srcset="
        %base_url%/image/monikarimiene.png?w=1200&save-as=jpg&q=50 2x,
        %base_url%/image/monikarimiene.png?w=600&save-as=jpg&q=50
    "
    media="(min-width: 600px)">
    <source
    srcset="
        %base_url%/image/monikarimiene.png?w=900&save-as=jpg&q=50 2x,
        %base_url%/image/monikarimiene.png?w=450&save-as=jpg&q=50
    "
    media="(min-width: 400px)">
    <img
    srcset="
        %base_url%/image/monikarimiene.png?w=700&save-as=jpg&q=50 2x
    "
    src="
        %base_url%/image/monikarimiene.png?w=350&save-as=jpg&q=50
    "
    alt="Monika Rimiene website front page.">
</picture>

Monika Rimiene är stylist med inredning som specialitet. På sidan hittar vi många bilder från de olika projekt hon arbetat med. Sidans design är avskalad och elegant med ljusa, luftiga ytor. Fokus hamnar på bilderna där vi ser lika designade interiörer, och skönhetsprodukter insvepta i sammetstyger bland annat. Känslan är elegant de lux. Vilket jag tror är det man vill åt.

Låt oss kolla närmare på den övre delen av förstasidan som syns på bilden ovan. Här finns det en diagonal rörelse från texten upp i det vänstra hörnet till fotot på högersidan som gör att man vill fortsätta neråt. Fotot väger tungt, delvis tack vare konstrasten mot det vita runt omkring. Man får anta att det är Monika vi ser och man dras till hennes blick. Precis nedanför vad som syns på bilden ovan finns mer text som gör att vänstersidan väger upp fotot och det skapas en slags balans som är asymmetrisk.

Man lyckas med små ändringar av färg och layout skapa variation. Forsätter vi som exempel där vi var på sidan så kommer vi till en grå ruta om vem Monika är. Annars är det bara vitt om gäller, och den tvådelade layouten som vi såg överst på sidan går härefter över i en mer centrerad layout, där bilder från projekten grupperas i mitten av sidan. Det är inte förrän längst ner på sidan som layouten i två delar kommer tillbaka.

Variation kan se intressant ut i sig. Och kanske finns det ingen djupare tanke bakom variationen än så. Men om jag ska gissa så tror jag att man valt att göra den översta delen med fotot på Monika och texten om henne annorlunda för att visuellt separera de här delarna, som vi kan kalla en personlig introduktion, från övriga delar som är hennes olika arbeten.

Man håller sig till ett grid med tolv kolumner. Flyttar man något ett hack åt höger eller vänster så hamnar det nästan alltid i linje med någonting annat. Och man kan på så vis skapa variation i layouten och samtidigt få en övergripande känsla av unity. Användningen av ett akromatiskt färgschema med vita bakgrunder och svart text överallt bidrar ytterligare till den här känslan. Det är stil i harmoni rakt igenom. 

Går vi från helheten och kollar närmare på de enskilda projekten så ser vi att man även här lyckas skapa unity. Inte minst genom att placera bilder som hör ihop intill varandra i gridet, och låta det finnas mycket luft runt omkring. Det är tydligt vilka de olika projekten är och var det olika bilderna hör till.

 Webbplatsen hittar du här: <a target="_blank" href="https://www.monikarimiene.com/">monikarimiene.com</a>

Patrick Rinard
-----------------------
<picture>
    <source
    srcset="
        %base_url%/image/patrickrinard.png?w=1200&save-as=jpg&q=50 2x,
        %base_url%/image/patrickrinard.png?w=600&save-as=jpg&q=50
    "
    media="(min-width: 600px)">
    <source
    srcset="
        %base_url%/image/patrickrinard.png?w=900&save-as=jpg&q=50 2x,
        %base_url%/image/patrickrinard.png?w=450&save-as=jpg&q=50
    "
    media="(min-width: 400px)">
    <img
    srcset="
        %base_url%/image/patrickrinard.png?w=700&save-as=jpg&q=50 2x
    "
    src="
        %base_url%/image/patrickrinard.png?w=350&save-as=jpg&q=50
    "
    alt="Patrick Rinard website front page.">
</picture>

Webbplatsen är ett slags CV där Patrick skriver som sina tidigare erfarenheter och kompetenser. Han har arbetat som analytiker och i olika ledarroller med kunskaper inom programmering och datahantering bland annat. Webbplatsens design är simpel och visuellt tilltalande. Den pekar oss effektivt på information som finns där. Vilket jag uppfattar som designens syfte.


På samtliga sidor är innehållet centrerat i mitten. Och det känns naturligt att röra blicken uppifrån och ner. Den här rörelsen är särskilt stark på förstasidan där man först dras till fotot på Patrick och sedan den stora texten med hans namn. När allt utgår från mitten på det här sättet blir det en automatisk balans. Skulle vi dela sidan mitt itu, uppifrån och ner blir delarna nästan varandras spegelbilder. Det här är ett exempel på symmetrisk balans, som gör det mycket lätt för ögonen att fokusera på innehållet. En annan fröjd för ögonen är de jämna, vertikala mellanrummen mellan elementen. Det ger en rytm som skapar harmoni.

Samtidigt finns det variation. Vi har å ena sidan det runda fotot och knapparna med rundade hörn, men också de hexagonformerade sociala medier-knapparna som tydligt står ut på sidan. En annan form är de horisontella linjerna som genomgående används för att skilja på innehåll. Variationen fångar vår uppmärksamhet och bidrar till att organisera sidorna på ett meningsfullt sätt.

En sak som jag tycker lyfter webbplatsen otroligt mycket är bakgrunden. Gradienten från orange till blått är en kontrast som livar upp det hela. Färgerna påminner mig om en soluppgång eller solnedgång. Bakgrunden rör sig inte när vi scrollar vilket får den att kännas mycket längre bort än det övriga innehållet. Den här parallaxeffekten är ett exempel på principen om perspektiv. Här fungerar effekten särskilt bra då det stärker känslan av att det är himlen vi ser i bakgrunden.

Webbplatsen hittar du här: <a target="_blank" href="https://patrickrinard.com/">patrickrinard.com</a>


Dan Machado
-----------------------
<picture>
    <source
    srcset="
        %base_url%/image/danmachado.png?w=1200&save-as=jpg&q=50 2x,
        %base_url%/image/danmachado.png?w=600&save-as=jpg&q=50
    "
    media="(min-width: 600px)">
    <source
    srcset="
        %base_url%/image/danmachado.png?w=900&save-as=jpg&q=50 2x,
        %base_url%/image/danmachado.png?w=450&save-as=jpg&q=50
    "
    media="(min-width: 400px)">
    <img
    srcset="
        %base_url%/image/danmachado.png?w=700&save-as=jpg&q=50 2x
    "
    src="
        %base_url%/image/danmachado.png?w=350&save-as=jpg&q=50
    "
    alt="Dan Machado website front page.">
</picture>

På den här webbplatsen hittar vi Dan Machados olika arbeten inom produktdesign. Hela förstasidan ryms i webbläsarens fönster utan att jag behöver scrolla. Och tankarna går direkt till ett visitkort. Det finns en liten introduktion och länkar till hans olika arbeten. Det finns även länkar till hans profiler på andra plattformar som Dribble och Behance, där användare kan dela sina arbeten och hitta jobb. När design är ens yrke blir självklart designen av ens webbplats mycket viktig. Designen är ljus och modern. Vilket jag tror kan tilltala många tänkbara arbetsgivare.

Kollar vi på förstasidan så ser vi att det finns en balans mellan innehållet till vänster och höger. Något som fångar min uppmärksamhet är introtexten som sträcker sig utanför vänsterspalten. Vare sig det är avsiktligt eller inte så får det mig att följa textens utsträckning till höger. Som vi ser på bilden ovan hovrar jag över den första länken på högersidan. Den gulgröna rutan som dyker upp bakom texten pekar oss tillbaka åt vänster och fokus hamnar på fotot. De överlappande elementen ger en känsla av perspektiv.

Den gulgröna rutan täcker inte hela texten som man kan förvänta sig, utan ser ut att vara förskjuten. Det ger enligt mig känslan av att vi ser texten och den gulgröna rutan lite uppifrån och från sidan. Perspektivet blir på så vis starkare än om texten placerats mitt i rutan. Kollar vi på Dans andra arbeten så ser vi en plattare stil användas, där man håller sig innanför linjerna så att säga. Att han gör annorlunda på webbplatsen bidrar med en livfullhet som jag personligen uppskattar.

Layouten är annorlunda på övriga sidor, med text och bilder i mitten bland annat. Men det är samma färger och fyrkantiga former som används rakt igenom. Vilket skapar en stark helhetskänsla, eller unity. Användningen av akromatiska vita och gråa bakgrunder gör att färgerna som används i de olika arbetena som visas upp framträder tydligt. Webbplatsens design tävlar inte med arbetenas. Vilket jag tror att man varit mycket medveten om att se till.

Webbplatsen hittar du här: <a target="_blank" href="https://www.danmachado.com/">danmachado.com</a>

Analys
-----------------------
Som vi sett går det att hitta många exempel på designprinciperna. Vi har sett att samma principer kan uppnås på olika vis. Och de gör sig påminda i både det lilla och det stora. Hur medvetet man använt dem kan jag inte svara på, men de finns där. Bra gjort spelar de en viktig roll i att skapa god design.

Jag får många idéer om hur jag kan förbättra min egen sida. Så här långt tycker jag att den uppfyllt sitt syfte som en plats där vi kan testa olika saker och skriva om dem.  Att göra det snyggt har varit underordnat många andra krav. Visst hittar vi exempel på designprinciperna: Det finns perspektiv och rörelse i olika animationer och i texterna finns viss harmoni tack vare den vertikala rytmen. Men det finns också onödig variation och många delar som inte passar så bra ihop.

Jag satsar på mindre ändringar som jag tror kan göra stor skillnad. För det första ska jag försöka få till en tydligare rytm genom allt. Praktiskt handlar det om att vara mer konsekvent i storlekar på padding, margin och gap med mera. I så stor utsträckning som möjligt kommer jag använda vårt magic number eller multiplar av det. Jag ska också försöka få till rakare linjer. Målet är mer harmoni och samstämmighet.

När jag kollar på texterna finns det som sagt redan en viss rytm och harmoni där. Vad som fattas är tydligare styckeindelning. Jag kommer därför använda en CSS-regel för att lägga in extra margin ovanför alla underrubriker. Självklart används vårt magic number. För att öka läsbarheten ytterligare kommer jag också byta typsnitt till ett par som fungerar bättre enligt mig.

En detalj som jag redan ändrat är loggan. Det var svårt att matcha den på ett snyggt sätt med både det ljusa och det mörka temat. Så jag har använt GIMP för att klippa ut motivet och färglägga det i en solid svart färg som jag enkelt kan ändra i CSS med filter. Loggan har också fått en ny bakgrund i CSS som ändras för man hovrar över den. Samma bakgrund och hovereffekt används även på olika ikoner för att knyta ihop dem stilmässigt.

Jag har också skalat bort några färger. Om vi inte räknar vitt, svart och nyanser av grått har varje tema tre färger just nu. Innan fanns det fem färger i det ljusa temat och det gav verkligen inget extra enligt mig. Många olika färger kan se jättesnyggt ut, men färgerna behöver gå hand i hand med resten av designen. Och det är något man bör tänka på tidigt. Utifrån den befintliga designen på min webbplats och med den begränsade mängden tid att göra ändringar i åtanke kände jag att det bästa vore att hålla det enkelt och försöka få till något som åtminstone känns stilrent och säkert.

av Alex Lindqvist
