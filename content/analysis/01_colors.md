---
Title: Color analysis
Description: This is my color analysis
---

Färganalys
=======================

Syftet med den här analysen är att dokumentera tre olika webbplatsers val av färger och typografi samt diskuterar hur valet av färger och typografi påverkar känslan av webbplatserna.

Urval
-----------------------

Jag har valt att analysera tre museers webbplatser. Tanken bakom att göra urvalet inom en och samma kategori är att innehållet följer ett liknande upplägg i grunden, med besöksinformation och utställningar med mera. Vad som skiljer sidorna åt är framförallt hur de är designade, inte minst valet av färg och typografi. Det blir intressant att jämföra.

Metod
-----------------------
För att göra analyserna har jag i huvudsak använt mig av fyra verktyg. ColorZillla har använts för att plocka ut färger ur en webbplats direkt. För att ta reda på vilka typsnitt som finns har utvecklarverktygen i webbläsaren använts. Utvecklarverktygen har även använts för att ta bilder av sidorna. För att slå upp och jämföra färgscheman har Adobe Color använts. Adobe Color har även använts för att extrahera färgteman ur de bilder som tagits av webbplatserna. Webbplatserna har passerat genom a11y:s Color Contrast Accessibility Validator som gör en automatisk kontroll för att se om färger har tillräcklig kontrast mot varandra.

Resultat och analys
-----------------------

Frans Hals Museum
-----------------------

<div class="color-image-container">
    <div>
        <table class="color-table">
            <tr>
                <td data-color="#a285bc" style="background-color:#a285bc;">
                <td data-color="#fce372" style="background-color:#fce372;">
                <td data-color="#f8a04f" style="background-color:#f8a04f;">
                <td data-color="#f37449" style="background-color:#f37449;">
            </tr>
        </table>
        <img src="%assets_url%/img/01_franshalsmuseum.png" alt="">
    </div>
    <div>
     <table class="color-table">
            <tr>
                <td data-color="#231f20" style="background-color:#231f20;">
                <td data-color="#6eaB9d" style="background-color:#6eaB9d;">
                <td data-color="#9bd18b" style="background-color:#9bd18b;">
                <td data-color="#fce372" style="background-color:#fce372;">
                <td data-color="#f37449" style="background-color:#f37449;">
            </tr>
        </table>
        <img src="%assets_url%/img/02_franshalsmuseum.png" alt="">
    </div>
</div>

Det är inte helt självklart vad som är grundfärgerna på webbplatsen. Begränsar vi oss till bilderna ovan så skulle man med goda skäl kunna hävda att det oranga utgör grunden, eller lila eller gult. Det finns mest av de här färgerna. Men på andra sidor kan det tvärtom vara turkos som dominerar och rollerna är ombytta. Färgerna det finns mest av behöver inte heller nödvändigtvis vara grundfärgerna. Med det sagt gör jag min analys utifrån det oranga som grund.

Om vi fokuserar på den ena, mer rödaktiga, oranga färgen som syns på båda bilderna skulle de sekundära färgerna kunna passa in i ett kvadratiskt färgshema. Lägger vi in den orangeröda färgen i Adobes färgcirkel hamnar sekundärfärgerna mycket riktigt i det lila och det gröna, på gränsen till turkosa, områdena. Lila ser vi på bild 1, och grönt och turkos ser vi på den andra. Det fjärde området är gult. Gult och orange kan ingå i ett analogt schema. Det syns inte här med på flera ställen används en beigeaktig färg som också skulle kunna passa in där.

Utgår vi från den andra oranga färgen skulle man kunna tänka sig ett triadiskt schema istället. Sekundärfärgerna blir grönt och lila. Tänker vi oss att grundfärgen är gult kan vi flytta triaden lite motsols på färgcirkeln och även räkna in turkos. Som vi ser har man valt färger som går att kombinera på många olika sätt. Och det skulle inte förvåna mig om man utgått från åtminstone två färgscheman. 

De lila, gröna och turkosa är aningen mörkare och mindre intensiva än de oranga färgerna, vilket ytterligare stärker kontrasten mellan dem. Kollar vi på den lila rutan på bild 1 används en orange ram runt bilderna som får dem att stå ut. På bild 2 har vi orangerött i bakgrunden och en turkos ram. Här blir känslan snarare murrig. Genom att kombinera färgerna på olika sätt skapar man sidor som ser och känns olika, medan man lyckas behålla ett starkt helhetsintryck.

En del sidor är så pass färgstarka och kontrastrika att det nästan stöter i ögonen. Trots det, eller kanske tack vare det, uppfattar jag sidorna som tilltalande. Förutom valet av färger i sig så är man selektiv i hur man kombinerar dem. Lila kombineras som exempel nästan alltid med den aningen mer oranga färgen, och aldrig direkt med grönt eller turkos och tvärtom. Det finns alltså ett mönster som skapar ordning och harmoni bland alla kontraster. Nästan alla färger används någonstans som bakgrund för text, i de allra flesta fallen svart text. Detta utan att läsbarheten går förlorad. Det visar även resultatet från Color Contrast Accessibility Validator.

Typsnitten är av det geometriska slaget. Här blandas kantigt med cirkelformer. I riktigt stora rubriker används Raisonné (DemiBold) som är av typen sans-serif. I övrigt används ett annat sans serif-typsnitt som heter Twentieth Century. Vad som skiljer typsnitten åt är att Raisonné är aningen mindre likformigt och därmed drar uppmärksamheten till sig. En bokstav som sticker ut är ”W” som man kan se i den lila rutan på bild 1 bland annat. Det passar med andra ord bra i rubriker dit man vill att användaren ska titta först. Där det handlar om att läsa större mängder text blir Twentieth Century däremot det naturliga valet.

Frans Hals är ett konstmuseum. Profilen är i allra högsta grad visuell. Och jag tror att man ser webbplatsen som ett konstverk i sig. De starka färgerna och geometriska formerna krockar på ett lekfullt sätt med de gamla tavlorna och den nya fotokonsten. Designen känns modern. Vilket jag tror kan locka många besökare. Och det är väl det man vill? 

Wepplatsen hittar du här: <a target="_blank" href="https://www.franshalsmuseum.nl/en/">Frans Hals Museum</a>


Smithsonian: National Museum of Natural History
-----------------------

<div class="color-image-container">
    <div>
        <table class="color-table">
            <tr>
                <td data-color="#0d8093" style="background-color:#0d8093;">
                <td data-color="#d87d4a" style="background-color:#d87d4a;">
                <td data-color="#d04a01" style="background-color:#d04a01;">
                <td data-color="#ffffff" style="background-color:#ffffff;">
            </tr>
        </table>
        <img src="%assets_url%/img/01_naturalhistory.png" alt="">
    </div>
    <div>
     <table class="color-table">
            <tr>
                <td data-color="#0d8093" style="background-color:#0d8093;">
                <td data-color="#139FB3" style="background-color:#139fb3;">
                <td data-color="#19bcd8" style="background-color:#19bcd8;">
                <td data-color="#d04a01" style="background-color:#d04a01;">
                <td data-color="#ffffff" style="background-color:#ffffff;">
            </tr>
        </table>
        <img src="%assets_url%/img/02_naturalhistory.png" alt="">
    </div>
</div>

Utgår vi från den turkosblå färgen som används som bakgrund ser vi att ytterligare ett par nyanser används i bild 2. Det här skulle jag vilja kalla ett litet färgschema i sig då det utgör en betydande del av webbplatsens tema. Kombinationen av de olika nyanserna uppfattar jag som vilsam för ögonen. Sidorna är luftiga vilket gör att man automatiskt dras till innehållet man har i mitten på sidan framför sig. Hit bidrar även användingen av ljusa, vita områden som skapar kontrast.

Som accent används en röd, nästan orange, färg. Ovanför bild 1 har jag valt att ta med en till ton av samma färg (den till vänster som ser ännu mer orange ut). Den syns inte i bilden men används då man hovrar över den röda donate-knappen exempelvis. Grundfärgen och accentfärgen är båda intensiva färgmässigt vilket skapar en stark kontrast. De utgör ett träffsäkert komplement utan att vara exakt mitt emot varandra på färgcirkeln. Gissningsvis har man utgått från ett delat komplementärt färgschema, där två gentemot huvudfärgens direkta komplement intilliggande färger används som sekundärfärger, och valt att bara använda den ena. Anger vi den turkosblåa bakgrunden som grundfärg i Adobes färgcirkel och genererar komplementfärgerna ser vi gult och rött. I det här fallet har man med andra ord valt att bara använda den röda färgen som komplement. Kombinationen känns mer färgstark och lekfull om vi jämför med det direkta komplementet som hade varit en slags guldbrun färg.

Läsbarheten är viktig. Mot turkosblåa bakgrunder och bilder ser vi nästan bara vit text. Mot vitt ser vi ibland turkosblått för att markera länkar bland annat, men för det mesta är det svart text som gäller. Vilket är ett typiskt designval. Både rubriker och brödtext använder typsnittet Avenir, som är ett sans serif-typsnitt med tydligt urskiljbara tecken. För att skilja på rubriker och brödtext används olika varianter av typsnittet ihop med varierande teckenstorlek och boldness.

Resultatet från Color Contrast Accessibility Validator visar att man inte fann några kontrastproblem på webbplatsens förstasida som jag valde att testa. Samma kombinationer av färger går igen på samtliga sidor och skapar enligt min bedömning både god läsbarhet och en stark helhetskänsla. Vilket användingen av bara ett typsnitt nog också bidrar till.

The Smithsonian är ett namn som väger tungt i akademiska kretsar. Forskare är en del av målgruppen. Störst är däremot allmänheten och det finns ett särskilt fokus på barn och ungdomar. Museet erbjuder familjeaktiviteter och utbildningar som riktar sig till grundskolan, bara för att ge ett par exempel. Det är så här man byggt upp sin profil innehållsmässigt, och jag tycker man väljer en design som speglar det. Desigen är välkomnande för alla genom sina lekfulla färger och tack vare sitt proffesionenlla utförande.

Webbplasten hittar du här: <a target="_blank" href="https://naturalhistory.si.edu/">National Museum of Natural History</a>

Smithsonian: National Air and Space Museum
-----------------------

<div class="color-image-container">
    <div>
        <table class="color-table">
            <tr>
                <td data-color="#101820" style="background-color:#101820;">
                <td data-color="#1fb1e4" style="background-color:#1fb1e4;">
                <td data-color="#fce202" style="background-color:#fce202;">
                <td data-color="#f4f0Eb" style="background-color:#f4f0Eb;">
            </tr>
        </table>
        <img src="%assets_url%/img/01_airandspace.png" alt="">
    </div>
    <div>
     <table class="color-table">
            <tr>
                <td data-color="#101820" style="background-color:#101820;">
                <td data-color="#1fb1e4" style="background-color:#1fb1e4;">
                <td data-color="#fce202" style="background-color:#fce202;">
                <td data-color="#f4f0Eb" style="background-color:#f4f0Eb;">
                <td data-color="#ffffff" style="background-color:#ffffff;">
            </tr>
        </table>
        <img src="%assets_url%/img/02_airandspace.png" alt="">
    </div>
</div>

Webbplatsen är mindre färgglad jämfört med de andra två. Här används mest en mörk blå, nästan svart, färg ihop med vitt och grått. Det är mycket bilder, och tillsammans för alltsammans tankarna till rymden. Vi ser även en ljus, turkosblå färg som liknar den vi såg i föregående analys.  Jag tror att det här är grundfärgen. Den går väl ihop med det mörka. Det är mycket kontrast mellan dem, men också harmoni tack vare det lilla blå som går att skönja i mörkret. Den gula färgen utgör en skarpare kontrast. Förslagsvis har man använt ett triadiskt färgschema, där blått och gult är två av delarna. Man kan tänka sig att det blå och gula ska representera himmel och sol. Det är trots allt flyg vi har att göra med här.

Tankarna bakom färgvalet kan vara många. Det mörka, grå och vita går bra att kombinera med många av bilderna.  Inte sällan är det grå farkoster och rymddräkter mot mörka bakgrunder vi ser. Det känns industriellt och seriöst, om än lite tråkigt. Det turkosblå och gula göra mycket för att liva upp temat. Vilket jag tror gör det tilltalade för en större målgrupp. Blått är en färg som jag personligen associerar med rymden, och jag tror många fler gör det också. Vad det beror på vet jag inte säkert. Kanske har det att göra med vår blå planet eller NASA:s välkända logga. Kollar vi på NASA:s egna webbplats är det mycket riktigt blått, mörkt och grått. Är de här de allmänt vedertagna rymdfärgerna helt enkelt? Det får bli en analys till en annan gång.

Resultatet från Color Contrast Accessibility Validator visar på enstaka problem. Ett exempel är där vitt används ihop med den turkosblå färgen. Jag tror dock att man är medveten om det här, för när färgen används mot vitt har man lagt till en mörk border runt den. Det gör man även om den används mot bakgrund av gult. När jag kollar på de olika sidorna upplever jag inga uppenbara brister vad gäller kontraster.

På webbplatsen används åtminstone två olika sans serif-typsnitt. Av dessa utmärker sig Rigid Square som är mycket geometrisk med sina rakskurna oktagonala former. Det ger en mekanisk känsla som passar väl in bland flygfarkosterna. Den används bland annat på knappar, banderoller och i faktarutor. Ofta jämte typsnittet Dinot som är jämförelsevis mjukt. Det används till brödtext men också rubriker och underrubriker. När jag kollar på sidorna med hjälp av utvecklarverktygen ser det ut som att man på flera ställen försöker använda ytterligare ett typsnitt som heter Titillium Web. Jag kan faktisk bara se att det dyker upp på ett ställa, under den stora gula texten på förstasidan. Det verkar som att det annars ha ersatts med Dinot, eller ett liknande typsnitt som Helvetica.

Jämför vi med The Smithsonians andra museum som vi såg i föregående analys tror jag att målen är desamma. Det ska kännas proffesionellt och välkomnande. I det här fallet är man även ute efter rymdkänslan. Som man uppnår genom att använda grå industritoner och geometriska former blandat med färger som för tankarna upp i det blå.

Webbplasten hittar du här: <a target="_blank" href="https://airandspace.si.edu/">National Air And Space Museum</a>

Slutsats
-----------------------

Färger är avgörande för känslan av en webbplats. Här har vi sett tre olika exempel på det. Man är medvetna om den tänkta målgruppen och egna identiteten och lyckas medels liknande tekniker skapa tre helt olika känslor. Teknikerna är kontrast och färger som på olika sätt kompletterar varandra. För att stärka känslan ytterligare har vi också sett att man utnyttjar typsnitt. Här vill jag passa på att noterar att samtliga webbplatser bara använder sans serif-typsnitt. I huvudsak enkla, geometriska och läsvänliga sådana. Gör jag en snabb spaning verkar det finnas en allmän rörelse mot sans serif-typsnitt, då dessa gör sig bättre på skärmar och i mindre storlekar generellt. Här visar man med andra ord att man vet vad som är modernt. Och när det kommer till webbdesign är modernt avgörande.

av Alex Lindqvist
